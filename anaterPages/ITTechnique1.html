---
layout: page
---
หลุด แอปเด้ง ที่ใช้งานแอปอยู่ดีๆ ก็ค้างบ้าง เด้งออกมาหน้า home ซะดื้อๆ โดยที่เราก็ไม่รู้ว่าสาเหตุเกิดจากอะไรกันแน่ ใช่ไหมล่ะ
จริงๆ แล้วสาเหตุที่เป็นไปได้ของปัญหาแอปเด้ง แอปหลุดเหล่านี้มีหลายสาเหตุ บางทีอาจจะเป็นที่ตัวแอปพลิเคชั่นนั้นเกิดทำงานผิดพลาด หรืออาจจะเกิดจากการที่แอปพลิเคชั่นนั้นเข้ากันได้ไม่ดีกับมือถือของเรา หรือบางทีเป็นที่ระบบปฏิบัติการของสมาร์ทโฟนเราเองยังไม่ได้อัพเดท รวมถึงตัวแอปเองอาจจะยังไม่ได้อัพเดทเป็นเวอร์ชั่นล่าสุดจึงทำให้แอปพลิเคชั่นนั้นไม่สามารถใช้งานได้…แต่บอกตรงนี้เลยว่า ไม่ต้องกังวลไปเพราะอาการเหล่านี้แก้ได้ ซึ่ง Priceza เรามีวิธีแก้ไขปัญหาอาการผิดปกติ แอปหลุด แอปเด้งบนมือถือ Android มาฝากกัน เป็นวิธีแก้ที่ทำเองได้ง่ายๆ จะมีวิธีอะไรบ้างนั้นไปดูกันเลย
มือถือแอนดรอยด์ เข้าใช้แอปฯ ไม่ได้ ทำไงดี?
ถ้าหากคุณเคยใช้งานแอปพลิเคชั่นนี้ได้ แต่อยู่ดีๆ ดันเข้าใช้งานไม่ได้ ทั้งๆ ที่ไม่ได้ทำอะไรกับมือถือเลย อาการแบบนี้น่าจะมีสาเหตุมาจากการที่มีบางสิ่งบางอย่างในแอปฯ นั้น ทำงานผิดพลาด วิธีแก้ไขเบื้องต้นคือ ให้ลองทำการบังคับให้แอปหยุดการทำงาน จากนั้นเคลียร์แคชและข้อมูลของแอปฯ ดูก่อน โดยวิธีทำมีดังนี้Android-clear-app-cache
• เริ่มแรกให้ไปที่ เมนูการตั้งค่า (Setting)
• กดเลือก เมนูแอปพลิเคชั่น (Apps)
• กดเลือก แอปที่มีปัญหา ในรูปตัวอย่างด้านล่างคือแอป Google Chrome
• มองหา ปุ่มบังคับหยุด (Force Close) ที่อยู่ข้างๆ ปุ่มถอนการติดตั้ง (Uninstall) แล้วกด 1 ครั้ง
• มองหา แถบเมนูหน่วยความจำ (Storage) กดเข้าไปแล้วกด ปุ่มเคลียร์แคช (Clear Cache) และ ปุ่มเคลียร์ข้อมูล (Clear data)
• ทดลองเปิดแอปอีกครั้ง เพื่อดูว่าปัญหาดังกล่าวถูกแก้ไขแล้วหรือยัง
หากอาการเดิมยังปรากฎอยู่ ลองลบแอปพลิเคชั่นนั้นออกไป แล้วดาวน์โหลดมาติดตั้งใหม่ จากนั้นลองเปิดใช้งานอีกครั้ง ก็จะสามารถใช้งานได้ปกติ
อ้างอิง
ข่าวไอที 24 ชั่วโมง